---

layout: post

date: 2021-10-04 13:30

title: Poilis a' sireadh fiosrachaidh mu thubaist sa Mhanachainn

image: /images/2021-10-04-poilis-a-sireadh-fiosrachaidh-mu-thubaist-sa-mhanachainn.jpg

image-caption:

image-licence:

author: Crìstean MacMhìcheil

comments: true

categories:
    - alba
    - lagh

tags:
    -

instagram:

twitter:

---

Tha na Poilis an Inbhir Nis a’ sireadh fiosrachaidh as dèidh dà thachartas oidhche Shathairne a dh’fhaodadh a bhith ceangailte.

<!--more-->

Chaidh na Poilis a ghairm gu aimhreit ann am Beaufort Gardens anns a’ Mhanachainn mu 7.45f anns an robh grunn dhaoine an-sàs.

Chaidh fireannach, 38, a thoirt a dh’Ospadal an Rathaig Mhòir an Inbhir Nis is e air a dhroch ghoirteachadh le carbad.

Tha na Poilis dhen bheachd gu bheil an tachartas anns a’ Mhanachainn ceangailte ri chàr a chaidh dhan Chanàl Chailleanach an Inbhir Nis mu 8.55f air an aon oidhche.

Thuirt iad gun deach an càr a thogail às a’ chanàl Didòmhnaich agus nach robh duine sam bith na bhroinn.

Bu chòir do dhuine sam bith le fiosrachadh mu na thachair fòn a chur gu 101 a’ toirt seachad an àireamh 3031 airson an 2mh latha dhen Dàmhair.
